# Śrī Śrī Prema-dhāma-deva Stotram

### By Śrīla Bhakti Rakṣak Śrīdhar Dev-Goswāmī Mahārāj

#### 1

    deva-siddha-mukta-yukta-bhakta-vṛnda-vanditaṁ
    pāpa-tāpa-dāva-dāha-dagdha duḥkha-khaṇḍitam
    kṛṣṇa-nāma-sīdhu-dhāma-dhanya-dāna-sāgaraṁ
    prema-dhāma-devam eva naumi gaura-sundaram


#### 2

    svarṇa-koṭi-darpaṇābha-deha-varṇa-gauravaṁ
    padma-pārijāta-gandha-vanditāṅga-saurabham
    koṭi-kāma-mūrchchhitāṅghri-rūpa-rāsa-raṅgaraṁ
    prema-dhāma-devam eva naumi gaura-sundaram


#### 3

    prema-nāma-dāna-janya-pañcha-tattvakātmakaṁ
    sāṅga-divya-pārṣadāstra-vaibhavāvatārakam
    śyāma-gaura-nāma-gāna-nṛtya-matta-nāgaraṁ
    prema-dhāma-devam eva naumi gaura-sundaram


#### 4

    śānti-puryadhīśa-kaly-adharma-duḥkha-duḥsahaṁ
    jīva-duḥkha-hāna-bhakta-saukhyadāna-vigraham
    kaly-aghaugha-nāśa-kṛṣṇa-nāma-sīdhu-sañcharaṁ
    prema-dhāma-devam eva naumi gaura-sundaram


#### 5

    dvīpa-navya-gāṅga-baṅga-janma-karma-darśitaṁ
    śrīnivāsa-vāsa-dhanya-nāma-rāsa-harṣitam
    śrī-haripriyeśa-pūjyadhī-śachī-purandaraṁ
    prema-dhāma-devam eva naumi gaura-sundaram


#### 6

    śrī-śachī-dulāla-bālya-bāla-saṅga-chañchalaṁ
    ākumāra-sarva-śāstra-dakṣa-tarka-maṅgalam
    chāttra-saṅga-raṅga-digjigīṣu-darpa-saṁharaṁ
    prema-dhāma-devam eva naumi gaura-sundaram


#### 7

    varjya-pātra-sārameya-sarpa-saṅga-khelanaṁ
    skandha-vāhi-chaura-tīrtha-vipra-chitra-līlanam
    kṛṣṇa-nāma-mātra-bālya-kopa-śānti-saukaraṁ
    prema-dhāma-devam eva naumi gaura-sundaram


#### 8

    snāna-gāṅga-vāri-bāla-saṅga-raṅga-khelanaṁ
    bālikādi-pārihāsya-bhaṅgi-bālya-līlanam
    kūṭa-tarka-chhātra-śikṣakādi-vāda-tatparaṁ
    prema-dhāma-devam eva naumi gaura-sundaram


#### 9

    śrī nimāi-paṇḍiteti-nāma-deśa-vanditaṁ
    navya-tarka-dakṣa-lakṣa-dambhi-dambha-khaṇḍitam
    sthāpitārtha-khaṇḍa-khaṇḍa-khaṇḍitārtha-sambharaṁ
    prema-dhāma-devam eva naumi gaura-sundaram


#### 10

    śloka-gāṅga-vandanārtha-digjigīṣu-bhāṣitaṁ
    vyatyalaṅkṛtādi-doṣa-tarkitārtha-dūṣitam
    dhvasta-yukti-ruddha-buddhi-datta-dhīmadādaraṁ
    prema-dhāma-devam eva naumi gaura-sundaram


#### 11

    sūtra-vṛtti-ṭippanīṣṭa-sūkṣma-vāchanādbhutaṁ
    dhātu-mātra-kṛṣṇa-śakti-sarva-viśva-sambhṛtam
    ruddha-buddhi-paṇḍitaugha-nānya-yukti-nirdharaṁ
    prema-dhāma-devam eva naumi gaura-sundaram


#### 12

    kṛṣṇa-dṛṣṭi-pāta-hetu-śabdakārtha-yojanaṁ
    sphoṭa-vāda-śṛṅkhalaika-bhitti-kṛṣṇa-vīkṣaṇam
    sthūla-sūkṣma-mūla-lakṣya-kṛṣṇa-saukhya-sambharaṁ
    prema-dhāma-devam eva naumi gaura-sundaram


#### 13

    prema-raṅga-pāṭha-bhaṅga-chhātra-kāku-kātaraṁ
    chhātra-saṅga-hasta-tāla-kīrtanādya-sañcharam
    kṛṣṇa-nāma-sīdhu-sindhu-magna-dik-charācharaṁ
    prema-dhāma-devam eva naumi gaura-sundaram


#### 14

    ārya-dharma-pāla-labdha-dīkṣa-kṛṣṇa-kīrtanaṁ
    lakṣa-lakṣa-bhakta-gīta-vādya-divya-nartanam
    dharma-karma-nāśa-dasyu-duṣṭa-duṣkṛtodharaṁ
    prema-dhāma-devam eva naumi gaura-sundaram


#### 15

    mlecha-rāja-nāma-bādha-bhakta-bhīti-bhañjanaṁ
    lakṣa-lakṣa-dīpa-naiśa-koṭi-kaṇṭha-kīrtanam
    śrī-mṛdaṅga-tāla-vādya-nṛtya-kāji-nistaraṁ
    prema-dhāma-devam eva naumi gaura-sundaram


#### 16

    lakṣa-lochanāśru-varṣa-harṣa-keśa-kartanaṁ
    koṭi-kaṇṭha-kṛṣṇa-kīrtanāḍhya-daṇḍa-dhāraṇam
    nyāsi-veśa-sarva-deśa-hā-hutāśa-kātaraṁ
    prema-dhāma-devam eva naumi gaura-sundaram


#### 17

    śrī-yatīsa-bhakta-veśa-rāḍhadeśa-chāraṇaṁ
    kṛṣṇa-chaitanyākhya-kṛṣṇa-nāma-jīva-tāraṇam
    bhāva-vibhramātma-matta-dhāvamāna-bhū-dharaṁ
    prema-dhāma-devam eva naumi gaura-sundaram


#### 18

    śrī-gadādharādi-nityānanda-saṅga-vardhanaṁ
    advayākhya-bhakta-mukhya-vāñchitārtha-sādhanam
    kṣetra-vāsa-sābhilāṣa-mātṛ-toṣa-tatparaṁ
    prema-dhāma-devam eva naumi gaura-sundaram


#### 19

    nyāsi-rāja-nīla-śaila-vāsa-sārvabhaumapaṁ
    dākṣiṇātya-tīrtha-jāta-bhakta-kalpa-pādapam
    rāma-megha-rāga-bhakti-vṛṣṭi-śakti-sañcharaṁ
    prema-dhāma-devam eva naumi gaura-sundaram


#### 20

    prema-dhāma-divya-dīrgha-deha-deva-nanditaṁ
    hema-kañja-puñja-nindi-kānti-chandra-vanditam
    nāma-gāna-nṛtya-navya-divya-bhāva-mandiraṁ
    prema-dhāma-devam eva naumi gaura-sundaram


#### 21

    dhvasta-sārvabhauma-vāda-navya-tarka-śāṅkaraṁ
    dhvasta-tad-vivarta-vāda-dānavīya-ḍambharam
    darśitārtha-sarva-śāstra-kṛṣṇa-bhakti-mandiraṁ
    prema-dhāma-devam eva naumi gaura-sundaram


#### 22

    kṛṣṇa-kṛṣṇa-kṛṣṇa-kṛṣṇa-kṛṣṇa-nāma-kīrtanaṁ
    rāma-rāma-gāna-ramya divya-chhanda-nartanam
    yatra-tatra-kṛṣṇa-nāma-dāna-loka-nistaraṁ
    prema-dhāma-devam eva naumi gaura-sundaram


#### 23

    godavarya-vāma-tīra-rāmānanda-saṁvadaṁ
    jñāna-karma-mukta-marma-rāga-bhakti-sampadam
    pārakīya-kānta-kṛṣṇa-bhāva-sevanākaraṁ
    prema-dhāma-devam eva naumi gaura-sundaram


#### 24

    dāsya-sakhya-vātsya-kānta-sevanottarottaraṁ
    śreṣṭha-pārakīya-radhikāṅghri-bhakti-sundaram
    śrī-vraja-svasiddha-divya-kāma-kṛṣṇa-tatparaṁ
    prema-dhāma-devam eva naumi gaura-sundaram


#### 25

    śānta-mukta-bhṛtya-tṛpta-mitra-matta-darśitaṁ
    snigdha-mugdha-śiṣṭa-miṣṭa-suṣṭha-kuṇṭha-harṣitam
    tantra-mukta-vāmya-rāga-sarva-sevanottaraṁ
    prema-dhāma-devam eva naumi gaura-sundaram


#### 26

    ātma-navya-tattva-divya-rāya-bhāgya-darśitaṁ
    śyāma-gopa-rādhikāpta-kokta-gupta-cheṣṭitam
    mūrchchhitāṅghri-rāmarāya-bodhitātma-kiṅkaraṁ
    prema-dhāma-devam eva naumi gaura-sundaram


#### 27

    naṣṭa-kuṣṭha-kūrma-vipra-rūpa-bhakti-toṣaṇaṁ
    rāma-dāsa-vipra-moha-mukta-bhakta-poṣaṇam
    kāla-kṛṣṇa-dāsa-mukta-bhaṭṭathāri-piñjaraṁ
    prema-dhāma-devam eva naumi gaura-sundaram


#### 28

    raṅganātha-bhaṭṭa-bhakti-tuṣṭa-bhaṅgi-bhāṣaṇaṁ
    lakṣmya-gamya-kṛṣṇa-rāsa-gopikaika-poṣaṇam
    lakṣmya-bhīṣṭa-kṛṣṇa-śīrṣa-sādhya-sādhanākaraṁ
    prema-dhāma-devam eva naumi gaura-sundaram


#### 29

    brahma-saṁhitākhya-kṛṣṇa-bhakti-śāstra-dāyakaṁ
    kṛṣṇa-karṇa-sīdhu-nāma-kṛṣṇa-kāvya-gāyakam
    śrī-pratāparudra-rāja-śīrṣa-sevya-mandiraṁ
    prema-dhāma-devam eva naumi gaura-sundaram


#### 30

    śrī-rathāgra-bhakta-gīta-divya-nartanādbhutaṁ
    yātri-pātra-mitra-rudrarāja-hṛch-chamatkṛtam
    guṇḍichāgamādi-tattva-rūpa-kāvya-sañcharaṁ
    prema-dhāma-devam eva naumi gaura-sundaram


#### 31

    prema-mugdha-rudra-rāja-śaurya-vīrya-vikramaṁ
    prārthitāṅghri-varjitānya-sarva-dharma-saṅgamam
    luṇṭhita-pratāpa-śīrṣa-pāda-dhūli-dhūsaraṁ
    prema-dhāma-devam eva naumi gaura-sundaram


#### 32

    dākṣiṇātya-suprasiddha-paṇḍitaugha-pūjitaṁ
    śreṣṭha-rāja-rājapātra-śīrṣa-bhakti-bhūṣitam
    deśa-mātṛ-śeṣa-darśanārthi-gauḍa-gocharaṁ
    prema-dhāma-devam eva naumi gaura-sundaram


#### 33

    gaura-garvi-sarva-gauḍa-gauravārtha-sajjitaṁ
    śāstra-śastra-dakṣa-duṣṭa-nāstikādi-lajjitam
    muhyamāna-mātṛkādi-deha-jīva-sañcharaṁ
    prema-dhāma-devam eva naumi gaura-sundaram


#### 34

    nyāsa-pañcha-varṣa-pūrṇa-janma-bhūmi-darśanaṁ
    koṭi-koṭi-loka-lubdha-mugdha-dṛṣṭi-karṣaṇam
    koṭi-kaṇṭha-kṛṣṇa-nāma-ghoṣa-bheditāmbaraṁ
    prema-dhāma-devam eva naumi gaura-sundaram


#### 35

    ārta-bhakta-śoka-śānti-tāpi-pāpi-pāvanaṁ
    lakṣa-koṭi-loka-saṅga-kṛṣṇa-dhāma-dhāvanam
    rāma-keli-sāgrajāta-rūpa-karṣaṇādaraṁ
    prema-dhāma-devam eva naumi gaura-sundaram


#### 36

    vyāghra-vāraṇaina-vanya-jantu-kṛṣṇa-gāyakaṁ
    prema-nṛtya-bhāva-matta-jhāḍakhaṇḍa-nāyakam
    durga-vanya-mārga-bhaṭṭa-mātra-saṅga-saukaraṁ
    prema-dhāma-devam eva naumi gaura-sundaram


#### 37

    gāṅga-yāmunādi-bindu-mādhavādi-mānanaṁ
    māthurārtta-chita-yāmunāgra-bhāga-dhāvanam
    smārita-vrajāti-tīvra-vipralambha-kātaraṁ
    prema-dhāma-devam eva naumi gaura-sundaram


#### 38

    mādhavendra-vipralambha-māthureṣṭa-mānanaṁ
    prema-dhāma-dṛṣṭakāma-pūrva-kuñja-kānanam
    gokulādi-goṣṭha-gopa-gopikā-priyaṅkaraṁ
    prema-dhāma-devam eva naumi gaura-sundaram


#### 39

    prema-guñjanāli-puñja-puṣpa-puñja-rañjitaṁ
    gīta-nṛtya-dakṣa-pakṣi-vṛkṣa-lakṣa-vanditam
    go-vṛṣādi-nāda-dīpta-pūrva-moda-meduraṁ
    prema-dhāma-devam eva naumi gaura-sundaram


#### 40

    prema-buddha-ruddha-buddhi-matta-nṛtya-kīrtanaṁ
    plāvitāśru-kāñchanāṅga-vāsa-chāturaṅganam
    kṛṣṇa-kṛṣṇa-rāva-bhāva-hāsya-lāsya-bhāsvaraṁ
    prema-dhāma-devam eva naumi gaura-sundaram


#### 41

    prema-mugdha-nṛtya-kīrtanākulāriṭāntikaṁ
    snāna-dhanya-vāri-dhānya-bhūmi-kuṇḍa-deśakam
    prema-kuṇḍa-rādhikākhya-śāstra-vandanādaraṁ
    prema-dhāma-devam eva naumi gaura-sundaram


#### 42

    tintiḍī-talastha-yāmunormmi-bhāvanāplutaṁ
    nirjanaika-rādhikātma-bhāva-vaibhavāvṛtam
    śyāma-rādhikāpta-gaura-tattva-bhittikākaraṁ
    prema-dhāma-devam eva naumi gaura-sundaram


#### 43

    śārikā-śukokti-kautukāḍhya-lāsya-lāpitaṁ
    rādhikā-vyatīta-kāmadeva-kāma-mohitam
    prema-vaśya-kṛṣṇa-bhāva-bhakta-hṛch-chamatkaraṁ
    prema-dhāma-devam eva naumi gaura-sundaram


#### 44

    śrī-prayāga-dhāma-rūpa-rāga-bhakti-sañcharaṁ
    śrī-sanātanādi-kāśi-bhakti-śikṣaṇādaram
    vaiṣṇavānurodha-bheda-nirvviśeṣa-pañjaraṁ
    prema-dhāma-devam eva naumi gaura-sundaram


#### 45

    nyāsi-lakṣa-nāyaka-prakāśānanda-tārakaṁ
    nyāsi-rāśi-kāśi-vāsi-kṛṣṇa-nāma-pārakam
    vyāsa-nāradādi-datta-vedadhī-dhurandharaṁ
    prema-dhāma-devam eva naumi gaura-sundaram


#### 46

    brahma-sūtra-bhāṣya-kṛṣṇa-nāradopadeśakaṁ
    śloka-turya-bhāṣaṇānta-kṛṣṇa-samprakāśakam
    śabda-vartanānta-hetu-nāma-jīva-nistaraṁ
    prema-dhāma-devam eva naumi gaura-sundaram


#### 47

    ātma-rāma-vāchanādi-nirvviśeṣa-khaṇḍanaṁ
    śrauta-vākya-sārthakaika-chidvilāsa-maṇḍanam
    divya-kṛṣṇa-vigrahādi-gauṇa-buddhi-dhikkaraṁ
    prema-dhāma-devam eva naumi gaura-sundaram


#### 48

    brahma-pāramātmya-lakṣaṇādvayaika-vāchanaṁ
    śrī-vraja-svasiddha-nanda-līla-nanda-nandanam
    śrī-rasa-svarūpa-rāsa-līla-gopa-sundaraṁ
    prema-dhāma-devam eva naumi gaura-sundaram


#### 49

    rādhikā-vinoda-mātra-tattva-lakṣaṇānvayaṁ
    sādhu-saṅga-kṛṣṇa-nāma-sādhanaika-niśchayam
    prema-sevanaika-mātra-sādhya-kṛṣṇa-tatparaṁ
    prema-dhāma-devam eva naumi gaura-sundaram


#### 50

    ātma-rāma-vāchanaika-ṣaṣṭikārtha-darśitaṁ
    rudra-saṁkhya-śabda-jāta-yad-yad-artha-sambhṛtam
    sarva-sarva-yukta-tat-tad-artha-bhūridākaraṁ
    prema-dhāma-devam eva naumi gaura-sundaram


#### 51

    śrī sanātanānurūpa-jīva-sampradāyakaṁ
    lupta-tīrtha-śuddha-bhakti-śāstra-suprachārakam
    nīla-śaila-nātha-pīṭha-naija-kārya-saukaraṁ
    prema-dhāma-devam eva naumi gaura-sundaram


#### 52

    tyāga-bāhya-bhoga-buddhi-tīvra-daṇḍa-nindanaṁ
    rāya-śuddha-kṛṣṇa-kāma-sevanābhi-nandanam
    rāya-rāga-sevanokta-bhāgya-koṭi-duṣkaraṁ
    prema-dhāma-devam eva naumi gaura-sundaram


#### 53

    śrī-prayāga-bhaṭṭa-vallabhaika-niṣṭha-sevanaṁ
    nīla-śaila-bhaṭṭa-datta-rāga-mārga-rādhanam
    śrī gadādharārpitādhikāra-mantra-mādhuraṁ
    prema-dhāma-devam eva naumi gaura-sundaram


#### 54

    śrī-svarūpa-rāya-saṅga-gāmbhirāntya-līlanaṁ
    dvādaśābda-vahni-garbha-vipralambha-śīlanam
    rādhikādhirūḍha-bhāva-kānti-kṛṣṇa-kuñjaraṁ
    prema-dhāma-devam eva naumi gaura-sundaram


#### 55

    śrī-svarūpa-kaṇṭha-lagna-māthura-pralāpakaṁ
    rādhikānu-vedanārtta-tīvra-vipralambhakam
    svapnavat-samādhi-dṛṣṭa-divya-varṇanāturaṁ
    prema-dhāma-devam eva naumi gaura-sundaram


#### 56

    sātvikādi-bhāva-chihna-deha-divya-sauṣṭhavaṁ
    kūrma-dharma-bhinna-sandhi-gātra-puṣpa-pelavam
    hrasva-dīrgha-padma-gandha-rakta-pīta-pāṇḍuraṁ
    prema-dhāma-devam eva naumi gaura-sundaram


#### 57

    tīvra-vipralambha-mugdha-mandirāgra-dhāvitaṁ
    kūrma-rūpa-divya-gandha-lubdha-dhenu-veṣṭitam
    varṇitāli-kūla-kṛṣṇa-keli-śaila-kandaraṁ
    prema-dhāma-devam eva naumi gaura-sundaram


#### 58

    indu-sindhu-nṛtya-dīpta-kṛṣṇa-keli-mohitaṁ
    ūrmi-śīrṣa-supta-deha-vāta-raṅga-vāhitam
    yāmunāli-kṛṣṇa-keli-magna-saukhya-sāgaraṁ
    prema-dhāma-devam eva naumi gaura-sundaram


#### 59

    rātri-śeṣa-saumya-veśa-śāyitārdra-saikataṁ
    bhinna-sandhi-dīrgha-deha-pelavāti-daivatam
    śrānta-bhakta-chakratīrtha-hṛṣṭa-dṛṣṭi-gocharaṁ
    prema-dhāma-devam eva naumi gaura-sundaram


#### 60

    ārta-bhakta-kaṇṭha-kṛṣṇa-nāma-karṇa-hṛdgataṁ
    lagna-sandhi-suṣṭhu-deha-sarva-pūrva-sammatam
    ardha-bāhya-bhāva-kṛṣṇa-keli-varṇanāturaṁ
    prema-dhāma-devam eva naumi gaura-sundaram


#### 61

    yāmunāmbu-kṛṣṇa-rādhikāli-keli-maṇḍalaṁ
    vyakta-gupta-dṛpta-tṛpta-bhaṅgi-mādanākulam
    gūḍha-divya-marma-moda-mūrchchhanā-chamatkaraṁ
    prema-dhāma-devam eva naumi gaura-sundaram


#### 62

    āsya-gharṣaṇādi-chāṭakādri-sindhu-līlanaṁ
    bhakta-marma-bhedi-tīvra-duḥkha-saukhya-khelanam
    atyachintya-divya-vaibhavāśritaika-śaṅkaraṁ
    prema-dhāma-devam eva naumi gaura-sundaram


#### 63

    śrotra-netra-gatyatīta-bodha-rodhitādbhutaṁ
    prema-labhya-bhāva-siddha-chetanā-chamatkṛtam
    brahma-śambhu-veda-tantra-mṛgya-satya-sundaraṁ
    prema-dhāma-devam eva naumi gaura-sundaram


#### 64

    vipra-śūdra-vijña-mūrkha-yāvanādi-nāmadaṁ
    vitta-vikramochcha-nīcha-sajjanaika-sampadam
    strī-pumādi-nirvvivāda-sārvavādikoddharaṁ
    prema-dhāma-devam eva naumi gaura-sundaram


#### 65

    sindhu-śūnya-veda-chandra-śāka-kumbha-pūrṇimā
    sāndhya-chāndrakoparāga-jāta-gaura-chandramā
    snāna-dāna-kṛṣṇa-nāma-saṅga-tat-parātparaṁ
    prema-dhāma-devam eva naumi gaura-sundaram


#### 66

    ātma-siddha-sāvalīla-pūrṇa-saukhya-lakṣaṇaṁ
    svānubhāva-matta-nṛtya-kīrtanātma-vaṇṭanam
    advayaika-lakṣya-pūrṇa-tattva-tat-parātparaṁ
    prema-dhāma-devam eva naumi gaura-sundaram


#### 67

    śrī-purīśvarānukampi-labdha-dīkṣa-daivataṁ
    keśavākhya-bhāratī-sakāśa-keśa-rakṣitam
    mādhavānudhī-kiśora-kṛṣṇa-sevanādaraṁ
    prema-dhāma-devam eva naumi gaura-sundaram


#### 68

    sindhu-bindu-veda-chandra-śāka-phālgunoditaṁ
    nyāsa-soma-netra-veda-chandra-śāka-bodhitam
    vāṇa-vāṇa-veda-chandra-śāka-lochanāntaraṁ
    prema-dhāma-devam eva naumi gaura-sundaram


#### 69

    śrī-svarūpa-rāya-saṅga-harṣa-śeṣa-ghoṣaṇaṁ
    śikṣaṇāṣṭakākhya-kṛṣṇa-kīrtanaika-poṣaṇam
    prema-nāma-mātra-viśva-jīvanaika-sambharaṁ
    prema-dhāma-devam eva naumi gaura-sundaram


#### 70

    prema hema-deva dehi dāsareṣa manyatāṁ
    kṣamyatāṁ mahāparādha-rāśireṣa gaṇyatām
    rūpa-kiṅkareṣu rāmānanda-dāsa-sambharaṁ
    prema-dhāma-devam eva naumi gaura-sundaram


#### 71

    saśraddhaḥ sapta-daśakaṁ prema-dhāmeti-nāmakam
    stavaṁ ko ’pi paṭhan gauraṁ rādhā-śyāma-mayaṁ vrajet


#### 72

    pañchame śata-gaurābde śrī-siddhānta-sarasvatī
    śrīdharaḥ ko ’pi tach chhiṣyas tridaṇḍī nauti sundaram


> page = 136
